# Retrospektiivi-varianttitiivistelmät

“Start, stop, continue, more of, less of -wheel” on tiivis n. 10-25 min retrospektiivipalaverin tyyppi, jossa keskitytään nimessä ilmeisesti esitettyihin väittämiin. Tässä retrospektiivipalaverissa tiimi vastaa jokaiseen alueeseen liittyvään kysymykseen (esim. ”What should we be doing more of?”). Sisällöltään laajempien retrospektiivien aikana osallistujat kannattaa jakaa pienryhmiin, jotka keskittyvät yhteen kategorian aiheeseen ja lopuksi kaikkien tiimien kirjalliset tuotokset luetaan yhdessä. Pienryhmien kasaamisessa tulee varmistaa, että ne ovat osaamiseltaan riittävät monipuoliset. Lopuksi on avoin keskustelu.


”Glad, Sad, Mad” on hieman monimutkaisempi ja jopa tunnin pituinen retrospektiivipalaverin tyyppi, jonka aikana kaikki tiimin jäsenet listaavat yleisiä huomiota väittämien muodossa menneestä sprintistä/projektista ja ne kategorisoidaan nimessä esitettyihin kategorioihin niiden ”tunteen” -mukaan. Näiden ”tunteiden” ei välttämättä tarvitse liittyä suoraan itse projektiin. Tämä vaihe kannattaa rajata 10-15 minuuttiin. Kategorisoinnin jälkeen tiimi äänestää, mitä väittämiä otetaan keskusteluun. Tiimin jäsenten jaettavien äänien määrää kannattaa rajoittaa esimerkiksi n. viiteen ääneen ja äänestys kannattaa suorittaa n. 5 min aikarajalla. Väittämät käydään läpi eniten ääniä saaneesta vähiten ääniä saaneeseen. Mikäli aika loppuu kesken, ylijääneitä väittämiä ei käsitellä. Jokainen väittämä käsitellään avoimessa keskustelussa, jonka aikana osallistujat päättävät olla joko samaa mieltä tai eri mieltä käsiteltävän väittämän kanssa.
